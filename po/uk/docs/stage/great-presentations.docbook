<!--    
<?xml version="1.0" ?>
<!DOCTYPE chapter PUBLIC "-//KDE//DTD DocBook XML V4.5-Based Variant V1.1//EN" "dtd/kdedbx45.dtd">
       
To edit or validate this document separately, uncomment this prolog
Be sure to comment it out again when you are done -->

<chapter id="hints-and-tips">
<chapterinfo>
<authorgroup>
<author
><firstname
>Neil</firstname
> <surname
>Lucock</surname
> <affiliation
> <address
><email
>neil@nlucock.freeserve.co.uk</email
></address>
</affiliation>
</author>
<author
><firstname
>Krishna</firstname
> <surname
>Tateneni</surname
> <affiliation
> <address
><email
>tateneni@pluto.njcc.com</email
></address>
</affiliation>
</author>
<othercredit role="translator"
><firstname
>Юрій</firstname
><surname
>Чорноіван</surname
><affiliation
><address
><email
>yurchor@ukr.net</email
></address
></affiliation
><contrib
>Переклад українською</contrib
></othercredit
> 
</authorgroup>
</chapterinfo>
<title
>Загальні підказки та настанови зі створення вдалих презентацій</title>

<para
>Гаразд, ви вирішили скористатися &stage; для створення вашої презентації. Перш ніж розпочати створення плівкових або анімованих показів слайдів, знайдіть аркуш паперу і сядьте подалі від комп’ютера. Байдуже, створюєте ви навчальну презентацію чи бажаєте переконати вашого начальника у тому, що ваш план, правила або ідею слід втілити у життя, спочатку вам слід розібратися з тим, що, власне, ви бажаєте сказати. Напишіть перелік всіх тем, яких ви бажаєте торкнутися, спробуйте впорядкувати ці теми у чітку логічну схему. Деталі поки що не викладайте, просто розберіться з планом і структурою вашої промови.</para>

<para
>Поряд з кожним пунктом плану запишіть факти, які стосуються цього пункту. Вам слід створити переконливу базу аргументів. Спробуйте розподілити факти на ті, які має бути включено, і на ті, які непогано було б висвітлити, якщо буде час.</para>

<para
>Після того, як ви запишете перелік всіх тем, про які слід згадати, перейдіть до розподілу часу, за який слід викласти всі аргументи. На початку, десять хвилин здаватимуться вам масою часу, але, насправді, дуже важко вкластися у такий короткий термін. Візьміть ваш аркуш паперу у одну руку, а секундомір — у іншу. Повправляйтеся у виголошенні промови декілька разів. Подібні вправи мають багато переваг. По-перше, ви навчитеся правильно розподіляти час. Якщо вам говорять, що у вас є десять хвилин, ніколи не перевищує ці часові межі. По-друге, коли ви проводитимете презентацію перед справжньою аудиторією, це буде вже добре відрежисована промова. По-третє, ви зможете правильно побудувати речення вашої промови. Ви підберете слова, які якнайкраще розкриватимуть вашу думку. Якщо ви самі прислухаєтеся до вашої промови, виголошеної декілька разів, ви знатимете про те, що говорити далі, і як про це говорити. </para>

<para
>&stage; не створює «нотаток для промовця» під час написання тексту промови, але можна обійтися і звичайними слайдами. Створіть слайди з нотатками для себе на звичайному папері і окремо слайди для проєктора. Робіть текст ваших слайдів приємним для читання і великим, адже його доведеться читати з певної відстані. Зазвичай, слід використовувати кегль розміром у 14 або 16 пунктів, вам слід спробувати декілька кеглів, щоб обрати той, який вам буде легко читати. Не варто нічого писати дрібним шрифтом.</para>

<para
>Якщо ви користуватиметеся плівковим діапроєктором, спочатку вивчить прийоми роботи з ним. Переконайтеся, що лампа працює і що запасна лампа теж працездатна. Протріть лінзи і скляні екрани. Якщо ви не звикли до роботи з проєктором, повправляйтеся. Переконайтеся, що поверхню для слайдів не забруднено. Ймовірно, під час тренування слід врахувати паузи у п’ять секунд, потрібні для заміни слайда (лічіть про себе «тисяча один, тисяча два, тисяча три, тисяча чотири...»). Таким чином, ви врахуєте паузу на спокійну, без поспіху заміну слайда. Якщо вам потрібно буде вказати на щось на екрані, візьміть з собою лазерний вказівник або просто вкажіть на потрібне місце олівцем на самому слайді. Не забудьте про те, що слід бути обережним і уникати можливого штовхання проєктора.</para>

<para
>Визначтеся з місцем, де стоятимете. Вам не слід стояти прямо перед екраном, отже, найкраще обрати одну зі сторін екрана, щоб аудиторія бачила самі слайди. Автор підручника часто проєктує зображення екран, а потім підкреслює або замальовує потрібні частини. Якщо ви користуєтеся комп’ютером з цифровим проєктором, ви можете малювати прямо на слайді за допомогою інструменту олівця &stage;. Пам’ятайте, що довільне малювання за допомогою миші потребує певних навичок і вправності. Якщо ви користуєтеся плівковим проєктором, ви можете створити накладні слайди, які згодом покладете на створені комп’ютером слайди.</para>

<para
>Під час презентації намагайтеся не дивитися у окуляр проєктора, це просто. Якщо ви не маєте наміру користуватися проєктором протягом декількох хвилин, вимкніть його. Визначте місце, де найкраще стояти під час презентації. Перевірте, чи працюють у кімнаті, де ви маєте намір влаштувати презентацію, електричні розетки, вивчіть роботу штор і розташування вимикачів світла. Краща підготовка не лише дозволить уникнути помилок (поява технічних проблем може завершитися ганьбою перед аудиторією), але і надасть вам впевненості. Вам завжди слід мати резервний план на випадок технічної відмови. Візьміть з собою паперову копію ваших слайдів. Ви зможете розмножити цю копію і роздати її аудиторії, якщо все обладнання виявиться непрацездатним.</para>

<para
>Ми ще нічого не говорили про зміст презентації. У вас поки що є лише аркуш паперу, на якому написано все, що ви бажаєте сказати. Перш ніж почати створення самої презентації, запитайте у себе: чи можна покращити розуміння аудиторією того, що ви намагаєтеся сказати, певним зображенням. Погані презентації складаються з послідовності слайдів, заповнених текстом. Під час таких презентацій доповідач читає текст для аудиторії (яка вже його прочитала, оскільки всі читають досить швидко). Спробуйте уникнути будь-яких написів на слайді, окрім заголовка і номера. Намалюйте картинку того, що ви бажаєте сказати, а потім поясніть зображене аудиторії. Таким чином, аудиторія не бігтиме попереду доповідача (вони читають швидше, ніж ви доповідаєте, пам’ятайте про це!), і ви зможете показати, що розумієте це. Ви маєте це розуміти і використовувати картинку як послідовність підказок. Слайд має підтверджувати сказане вами, а не дублювати доповідь. Слайд має бути центром уваги аудиторії, а не фактором відвернення уваги.</para>

<para
>Ось приклад. Автор підручника навчає залізничників тому, як реагувати на нештатні ситуації. Йому потрібен був слайд для обговорення можливостей перевантаження небезпечних вантажів з вагонів, які було пошкоджено або які зійшли з рейок, на вантажні автомобілі після катастрофи. На створеному автором слайді було зображення вагона-цистерни, який використовується для транспортування газів і рідин. На одній стороні слайда автор написав <quote
>Компанія з виробництва отруйних речовин</quote
>, отже давати пояснення щодо вмісту цистерни було зайвим. Авторові хотілося зробити наголос на декількох важливих моментах. По перше, слід вимкнути живлення всіх електричних кабелів з сусідніх опор електропостачання, якщо ці опори знаходяться поруч з місцем катастрофи. Він намалював електроопору і стрілку з написом щодо безпечної відстані. Крім того, автор хотів зауважити, що не слід виконувати пересування вмісту вагона у темряві або в ускладнених погодних умовах. Він намалював місяць і блискавку над вагоном. Перед виконанням будь-яких дій слід проконсультуватися зі спеціалістом, отже автор намалював поряд з вагоном аркуш паперу і написав на ньому слово <quote
>План</quote
>. Слід також переконатися, що вагон не зрушить з місця під час пересування вантажу. Автор намалював маленькі червоні блокувальники на колесах. Все, про що слід було поговорити, було зображено на малюнку. Після висвітлення всіх інших питань залишалося лише загострити увагу на останньому пункті. </para>

<para
>Загалом кажучи, слайд або картинку слід використовувати лише у випадку, якщо вона щось додає до того, про що ви говорите. Нарешті, розслабтеся і спробуйте не поспішати. Розмовляйте зі слухачами, а не просто виголошуйте слова і пам’ятайте, що презентація — це послання, яке ви намагаєтеся донести до слухачів. &stage; — корисний інструмент. Він допоможе донести вашу думку до слухачів, але не зможе виконати за вас вашу роботу.</para>

</chapter>
